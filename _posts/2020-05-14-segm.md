---
layout: task
title: Segmentacja obrazu
category: lab
lab: 6
task: 1
brief: Detekcja obszarów zainteresowania i segmentacja obiektów z obrazu kolorowego
---

## Cel zadania

Na zdjęciu znajdują się dwa rodzaje obiektów: kostki z liczbami oraz monety. Celem pierwszego etapu zadania jest segmentacja obrazu, a więc wydzielenie z niego obszarów zainteresowania zawierających obiekty, a dla każdego obiektu wygenerowanie maski.


![]({{ site.baseurl }}/public/l6/ex_1.jpg)

## Narzędzia

W MATLABie dostępne jest kilka narzędzi umożliwiających wykonanie zadania. W celu określenia obszarów zainteresowania na podstawie kryterium kolorystycznego skorzystać można z aplikacji Color Thresholder. Dla wybranej przestrzeni barw w sposób wizualny można wygenerować przedziały zainteresowania, a z ich wykorzystaniem wygenerować binarny obraz (0 oznacza tło, 1 obiekt zainteresowania).


![]({{ site.baseurl }}/public/l6/app_thr.png)

Mając już obraz ze zgrubnie oznaczony, za pomocą narzędzia Image Segmenter można poprawić jakoś maski (wykorzystując np. operacje morfologiczne do usunęcia szumu i zamknięcia dziur). 


![]({{ site.baseurl }}/public/l6/app_seg.png)

Ostatnim krokiem jest wyszukanie spójnych obszarów w wyznaczonym obrazie binarnym. Do podziału obszaru można wykorzystać funkcję [`bwconncomp`](https://uk.mathworks.com/help/images/ref/bwconncomp.html). Warto również zapoznać się z pozostałymi funkcjami z [modułu analizy obszarowej obrazów](https://uk.mathworks.com/help/images/pixel-values-and-image-statistics.html).

## Specyfikacja zadania

Należy przygotować skrypt, który jako wejście przyjmie obraz binarny, a jako wyjście zwróci listę obszarów odpowiadających obiektom na obrazie. Dodatkowo wyświetlony powinien zostać obraz wynikowy zawierający maski nałożone na obraz wejściowy (np. w postaci prostokątów obejmujących bądź obrysowanych granic obiektów). Obrazy wejściowe będą podobne do obrazu przykładowego, mogą jednak różnić się szczegółami oświetlenia i obecnymi na obrazie obiektami. Skrypt powinien być zautomatyzowany w taki sposób, aby wszelkie parametry analizy były dobierane bez ingerencji operatora. Jako punkt startowy można wykorzystać kody wygenerowane we wspomnianych wcześniej aplikacjach. Można przyjąć, że na obrazach wejściowych tło stanowi zdecydowaną większość, a obszary zainteresowania są rzadkie. 

## Obrazki do pracy


![]({{ site.baseurl }}/public/l6/ex_1.jpg)

![]({{ site.baseurl }}/public/l6/ex_2.jpg)

![]({{ site.baseurl }}/public/l6/ex_3.jpg)
