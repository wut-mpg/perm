---
layout: task
title: Geometria kamery
category: lab
lab: 4
task: 2
brief: Wykorzystanie danych wyznaczonych w procesie kalibracji do określenia położenia znanych obiektów
---

## Projekcja punktu na obraz

$$ u = f_x \cdot \frac{x}{z} + c_x $$

$$ v = f_y \cdot \frac{y}{z} + c_y $$

## Kalibracja kamery i zbieranie danych

Proszę wykonać kalibrację kamery w swoim telefonie. Do kalibracji proszę użyć 
wzorca ([szachownicy]({{site.baseurl}}/public/l4/chess_A4_4_5_40mm.pdf)). Po wydruku wzorzec najlepiej jest podkleić równo na kartonie tak,
aby podczas zbierania danych nie ulegał od deformacji. Alternatywnie wzorzec można wyświetlić
na ekranie komputera i zamiast poruszania wzorcem poruszać kamerą. W takim przypadku
należy maksymalnie rozjaśnić ekran. W obu wypadkach (wydruku oraz wyświetlania) należy
zmierzyć wielkość pojedynczego pola szachownicy w celu wprowadzenia odpowiedniej wartości
w procesie kalibracji. 

Podczas robienia zdjęć kamera powinna być ustawiona w trybie manualnego ustawienia ostrości.
Jeśli aplikacja na to nie pozwala można użyć kamery przedniej (zwykle nie posiada ona
autofocusa). Dane należy zebrać w podobny sposób jak te pokazane w przykładowych zestawach, a więc:

- w średniej odległości od kamery (ok. 2-4 metry)
- pokryć cały obszar obrazu (środek, boki, narożniki)
- przynajmniej jedno zdjęcie powinno zawierać wzorzec zajmujący cały obraz
- szachownica powinna być pod różnymi kątami (różne pochylenia i skosy)



## Pomiar odległości do znanego obiektu

Proszę wydrukować (bądź wyświetlić) [obiekt testowy]({{site.baseurl}}/public/l4/dist.pdf) o znanym rozmiarze i zrobić jego zdjęcia z trzech odległości:
ok. 2, 3 oraz 4 metrów. W każdym przypadku (o ile to możliwe) proszę zmierzyć rzeczywistą odległość od kamery (telefonu)
do obiektu i ją zanotować. Wielkość obiektu testowego należy również zweryfikować (szczególnie w opcji wyświetlania go na ekranie).

Po zebraniu trzech zdjęć proszę wyznaczyć dla każdego z nich odległość od kamery do obiektu z wykorzystaniem danych kalibracyjnych
uzyskanych w poprzednim kroku. 

Proszę porównać wyznaczoną odległość z odległością zmierzoną podczas robienia zdjęć. Proszę wyznaczyć wpływ błędów pomiaru długości 
dla uzyskiwane wyniki (jak bardzo zmieni się wyznaczona odległość jeśli zmierzony odcinek będzie miał o 1 _px_ więcej).

**Uwaga**: W tym zadaniu mierzoną wartością nie są bezwzględne położenia punktów w obrazie a ich odległości.
W związku z tym należy odpowiednio zmodyfikować równania tak, aby odległość _Z_ wyznaczyć na podstawie relacji
rzeczywistej wielkości mierzonego obiektu (_mm_) do jego wielkości w obrazie (_px_).

Długość odcinka na obrazie można zmierzyć przy użyciu `imtool` (dostępne też jako `Image viewer` w zakładce `Apps`).

Dla uniknięcia wszelkich pomyłek - zdjęcia obiektu należy robić tą samą kamerą, któ©a była kalibrowana przy takich
samych ustawieniach (brak autofocusa itp.). 