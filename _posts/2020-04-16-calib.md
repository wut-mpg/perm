---
layout: task
title: Kalibracja kamery
category: lab
lab: 4
task: 1
brief: Kalibracja pojedynczej kamery - studium przypadku
---

## Podstawowe informacje dotyczące kalibracji

Kamera jest najważniejszym elementem systemu wizji komputerowej.
Aby wykorzystać pełnię jej możliwości i móc określić fizyczne
parametry obserwowanych obiektów konieczna jest znajomość 
parametrów optycznych kamery.

### Model kamery otworkowej i projekcja obrazu

Na rysunku poniżej przedstawiony został prosty model projekcji 
punktów w kamerze otworkowej (*pinhole camera*). Punkt _P=(X, Y, Z)_ 
(w układzie związanym z kamerą) po rzutowaniu na płaszczyznę obrazu
ma współrzędne _(u, v)_. Te współrzędne zależą od dwóch najważniejszych
parametrów: ogniskowej kamery _f_ oraz współrzędnych przecięcia osi optyczne
z sensorem _(cx, cy)_.

![]({{site.baseurl}}/public/l4/camera_calib.png)

Parametry te są jednym z wyników procesu kalibracji.

### Zniekształćenia optyczne

Ponieważ kamery nie są doskonałe, zwłaszcza jeśli chodzi o optykę,
pozyskany obraz jest najczęściej w jakiś sposób zniekształcony. Niedoskonałości obiektywu 
i zjawiska optyczne mogą powodować wiele różnych rodzajów zniekształceń,
z czego można wyróżnić dwa główne typy - promieniowy i styczny.

Zniekształcenia radialne mogą być dwojakiego rodzaju.
Jeśli narożniki obrazy ściśnięte są w kierunku środka mówimy o zniekształceniu beczkowym.
Odwrotny przypadek (wyciąganie narożników) to zniekształcenie poduszkowe.

Zniekształcenia styczne są wynikiem odchylenia płaszczyzny sensora od kierunku prostopadłego
do osi optycznej. Jest to spowodowane niedoskonałościami w procesie produkcji 
(zarówno kamery jak i obiektywu).

![]({{site.baseurl}}/public/l4/distortion_examples.png)

Współczynniki zniekształceń (_distortion coefficients_) są wyznaczane w tym samym procesie 
kalibracji co ogniskowa. 

## Przebieg procesu kalibracji

Aby oszacować wspomniane wcześniej parametry kamery, należy przeprowadzić procedurę kalibracji.
Jako dane wejściowe do procedury optymalizacji można wykorzystać zestaw punktów 3D (ze świata) i zestaw ich projekcji 2D (na obrazie).
Jako że cały proces opiera się na optymalizacji, takich par punktów powinno być odpowiednio dużo.
Powinny one także pokrywać możliwie dużą część obrazu. W szczególności istotne jest też przygotowanie 
danych zebranych z takiego zakresu odległości, w jakim spodziewamy się pracować w późniejszych aplikacjach.

Jako że ręczne określenie rzeczywistych współrzędnych różnych punktów w świecie nie jest proste (od dokładności tego kroku zależy ostateczna jakość kalibracji)
stosowane są różnego rodzaju wzorce kalibracyjne. 
Zamiast ręcznego podawania punktów zbierane jest wiele widoków wzorca o znanym rozmiarze, a następnie w czasie kalibracji położenia wzorca w świecie
są ustalane jako jeden z elementóœ procesu optymalizacji. Wprowadza to oczywiście duży zestaw dodawkoych zmiennych, co z kolei skutkuje koniecznością
zebrania jeszcze większej liczby zdjęć.

Często wykorzystywanym wzorcem kalibracyjnym jest szachownica. Jest łatwa do wykrycia w obrazie, a z każdego zdjęcia można wyznaczyć wiele punktów
(rozpatrywane są wewnętrzne narożniki pól). Wzorzec ten jest też jedynym obsługiwanym automatycznie w _Camera Calibrator App_ w Matlabie. 

## Uruchomienie zadania

Aplikacja `Camera Calibrator` dostępna jest na karcie `Apps`.

![]({{site.baseurl}}/public/l4/camera_calibrator.png)

Po uruchomieniu proszę załadować wybrany zestaw zdjęć i przeprowadzić proces kalibracji. 
Szachownica wykorzystana w eksperymencie ma pole rozmiaru 40mm.
Dla różnych ustawień parametrów (liczba współczynnikóœ zniekształceń itp.) oraz różnych 
uruchomień wyniki będą się delikatnie różniły. Po przeprowadzeniu kalibracji można zaobserwować
wszystkie kroki procesu:

- wyznaczone narożniki kalibracyjne
- położenia wzorców kalibracyjnych w przestrzeni
- narożniki wyznaczone w procesie reprojekcji
- błędy reprojekcji
- obraz po usunięciu zniekształceń

Proszę porównać wyniki dla różnych rodzajów obiektywu: wąski kąt (długa ogniskowa), średni kąt oraz szeroki kąt (krótka ogniskowa). 
Jak wartość parametru _f_ zmienia się w zależności od obiektywu? Które obrazy są najbardziej zniekształcone? Dane dostępne poniżej.

| Narrow angle | Medium angle | Wide angle |
|-------|--------|---------|
| ![]({{site.baseurl}}/public/l4/narrow.png) | ![]({{site.baseurl}}/public/l4/medium.png) | ![]({{site.baseurl}}/public/l4/wide.png) |
| [calib_narrow](https://drive.google.com/uc?export=download&id=1L0lM1tyLkRC58MhwW-6bse5XCuZ8J9z3) | [cailb_medium](https://drive.google.com/uc?export=download&id=1q6PeaIusQCRkuHM-GeCMbML8IT_Wq1gg) | [calib_wide](https://drive.google.com/uc?export=download&id=1D0cqf7VBV4j_Uev0MTb2PWKhgjyuohlu) |
 
## Więcej informacji

Opis procesu kalibracji opisany jest też w [dokumentacji Matlaba](https://www.mathworks.com/help/vision/ug/single-camera-calibrator-app.html).

Matlab Online nie posiada niestety opcji uruchomienia aplikacji kalibracyjnej. Cały proces można jednak przeprowadzić ręcznie z wykorzystaniem tych samych funkcji,
które są wykorzystywane w aplikacji. Przykład pokazany jest w dokumentacji funkcji [estimateCameraParameters](https://www.mathworks.com/help/vision/ref/estimatecameraparameters.html).

