---
layout: task
title: Analiza regionów
category: lab
lab: 6
task: 2
brief: Określenie parametrów obszarów zainteresowania.
---

## Cel zadania

Dla obszarów wyznaczonych w poprzednim zadaniu należy wyznaczyć najważniejsze parametry: kształt, dominującą barwę, położenie, rozmiar i orientację.

## Narzędzia

Mając listę połączonych obszarów wyznaczoną w poprzednim zadaniu, z wykorzystaniem funkcji [`regionprops`](https://uk.mathworks.com/help/images/ref/regionprops.html) wyznaczyć można najważniejsze ich parametry geometryczne. Dodatkowo w celu określenia kształtu skorzystać można z wyznaczenia momentów geometrycznych dla kształtów, a na ich podstawie niezmienników, np. Hu. Wstępną analizę regionów można przeprowadzić też przy użyciu aplikacji Image Region Analyzer.


![]({{ site.baseurl }}/public/l6/app_reg.png)

## Specyfikacja zadania

Należy przygotować funkcję, która jako wejście przyjmie listę regionów z poprzedniego zadania, a jako wyjście wygeneruje dla każdego regionu jego opis (strukturę).
Ze względu na kształt obiekty należy podzielić na okrągłe, kwadratowe oraz inne (nieznane). Ze względu na kolor każdemu obiektowi należy przypisać jedną barwę główną i opisać ją słownie jako jeden z kilku głównych kolorów (czerwony, niebieski, żółty itp.). Położenie obiektu w obrazie powinno zostać opisane za pomocą współrzędnych środka masy obiektu, orientacji (w przypadku obiektów kwadratowych) oraz rozmiaru (średnica dla okrągłych, długość boku dla kwadratowych). 
Dodatkowo należy wyświetlić obraz z wizualnym przedstawieniem wyników.


